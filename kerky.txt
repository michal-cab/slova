tvoje kérky
mám rozesetý
po celý ploše
svýho těla
zevnitř
svědí a pnou
pod kůží
koně zlomenýho ve skoku
postavu co se noří do sebe
ducha u piána
špatný plameňáky
hru se skleněnými perlami
ohnutýho spáče
rybu, draka, vážku, psa
kočku taky
spousty hvězd a ostnů
klobouk
lebku, ďábla, anděla
chaotický čáry
i uzavřenou zahradu
luftanz, srdce, květ
pochodeň
dýku
atd.
přemejšlím
co se ještě vejde
do těch pár mezer
přemejšlím
jak se tloustne
a nafukuje

