DOKONALÝ KVANTOVÝ ČLOVĚK
(podle Jørgena Letha)

Tady je kvantový člověk.
Tady je kvantový člověk.
Tady je dokonalý kvantový člověk.

Uvidíme, jak dokonalý kvantový člověk funguje.
Uvidíme, jak dokonalý kvantový člověk funguje.

Jak funguje takové množství funkcí.
Co jsou to za věci.
Podíváme se na to.
Prozkoumáme to.

Nyní uvidíme,
jak vypadá dokonalý kvantový člověk.
A co dokáže dělat.

Takto vypadá ucho.
A tady je pár kolen.
A tady je chodidlo.
Další ucho.

Tady je oko.
Prohlédněte si lidské oko.
A teď ústa.
Ústa.
A další ústa.

Podívejte se: dokonalý kvantový člověk
se pohybuje po místnosti.

Dokonalý kvantový člověk se dokáže
pohybovat po místnosti.
Místnost je bez hranic
a prozářená světlem.
Je to prázdná místnost.
Nejsou tu žádné hranice.
Není tu nic.

Chůze.
Běh.
Skákání.
Padání.

Podívejte se, jak padá.
Jak padá?
Padá takto.

Podívejte se: teď si lehá ona.
Jak si lehá?
Lehá si takto.
Takto.

Ano, tady je.
Kdo je to?
Co umí?
Co chce dělat?
Proč se takto pohybuje?
Jak se pohybuje?
Sledujte ho.
Sledujte ho teď.
A teď.
Nespouštějte z něho oči.

Teď přestala hrát hudba.
Hudba už není.
Dokonalý kvantový člověk v místnosti
bez hranic -
- a bez čehokoli.

A hlas říká několik slov.
Tento hlas říká několik slov.
Sledujte ho teď.
Sledujte ho celou dobu.

Nyní se dokonalý kvantový člověk svléká.
Šaty jdou dolů.
Motýlek.
Sako.
Boty.
Kalhoty
Obuv.
Ponožky.
Šaty.
Punčochy.
Podprsenka.
Kalhoty.
Šaty jsou dole.

Jaké to je dotknout se
dokonalého kvantového člověka?
Jaká je jeho pokožka?
Je jemná?
Je teplá?
Je měkká?
Je suchá?
Je o ni dobře pečováno?
Jaká je pokožka na bradě?
Jaká je na nohou?
Na ramenou?
Krku?

Zde je postel.
Zde je postel.
Čerstvě voňavá prostěradla.
Měkká pružná matrace.
Postel v této místnosti.
Místnost už není prázdná.
Je tu postel v místnosti.
Postel, ve které
dokonalý kvantový člověk -
- spává a miluje se.

Poslouchejte tu jeho činnost.
Poslouchejte, jak kvantový člověk žije.
Poslouchejte ten zvuk.

Na co kvantový člověk myslí?
Také dnes jsem zažil něco,
co snad pochopím za několik dní.

Kolem mé levé ruky zářil
kruh bílých plamenů.
Pečlivě jsem sledoval
levou stranu mého saka.
Ve středu mého srdce
zářil malý bílý bod.

Nevím, co to znamená.

Nyní je v místnosti i stůl.
A židle.
A kvantový člověk, -
- hudba -
- a hlas.

Dokonalý kvantový člověk se
chystá jíst a pít.
Uvidíme jeho jídlo.
Jak jí dokonalý kvantový člověk?
Uvidíme, jak jeho oči a ústa jedí.
Uslyšíme zvuk -
- nože a vidličky.

Uvidíme, jak se porcuje ryba.
A víno, jak je naléváno do pohárů.
Večeře je přichystaná.
Lahodně upravený losos s vařenými
brambory a holandskou omáčkou.
K tomu láhev Chablis.

Na co asi myslí?
Na co asi myslí?

Myslí dokonalý kvantový člověk na místnost,
ve které se zrovna nachází?
Na jídlo, které jí?
Na štěstí?
Na lásku?
Na smrt?

Na co asi myslí dokonalý kvantový člověk?
Podívejte se na něj.
Na co asi myslí?

Proč je štěstěna tak vrtkavá?
Proč se radost tak rychle vytrácí?
Proč jsi mně opustila?
Proč jsi odešla?
Proč je štěstěna tak vrtkavá?
Proč se radost tak rychle vytrácí?
Proč jsi mně opustila?
Proč jsi odešla?
Proč je štěstěna tak vrtkavá?
Proč se radost tak rychle vytrácí?
Proč jsi mně opustila?
Proč jsi odešla?

Velmi, velmi chutné.
Také dnes jsem zažil něco,
co snad pochopím za několik dní.

